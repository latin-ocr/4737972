n'edelten hellenzhcken Formen arischer Ursaqen den dortzyen Ortsverkaltnsssen anst
cet. Unde ne id quidem licebit quaerere, quantus aut Graecorum fuerit Troiam
obsidentium numerus aut amplitudo urbis, sed quantum a legentibus audi-
entibusve credi exercitum Graecorum fuisse quantumque Troiae vel Per-
gami circuitum poeta voluerit. De hacce iam re quaeramus accuratius.

Et primum quidem secundo, cui Boeotiae nomen est, libro duce gentes Aga-
memnoni quasi imperatori parentes enumerandae sunt3 inspiciendae deinde alterae
quae a Priami partibus stabant. Quae quo facilius inter se distinguantur, linea
in chartis geographicis ex oribus Axii fluvii transverso Aegaeo ducatur ita, ut Con,
Nisyron, Symen, Rhodon insulas a Caria seiungat.

Et illorum quidem qui Graeciam propriam incolebant gentes sive ordi-
nes enumerat septem: Boeotos, Minyas, Phocenses, Locrenses, Abantes, Atheni-
enses, Salaminios - qui naves complebant 262; Peloponnesiorum deinde sex:
Argivos, Mycenaeos, Lacones, Pylios, Arcades, Eleos —- naves 4303 insulanorum
rursus septem: Echinadum incolas, Cephallenes, Aetolos, Cretenses, Rhodios, Sy-
mios, Coos — 214 naves; Thessalorum denique novem: Myrmidonum, Phyla-
censium, Pherensium, Thaumaciensium, Triccanorum, Ormeniorum, Lapitharum,
Aeneanum, Magnetum — naves 280.

Universus inde navium numerus efficitur 1186 cum ducibus quater undenis,
quem Ioannes Tzetzes vel versu exprimere metris illudente cunctatus non est
(Prohom. 192): ναυσὶν ἐν ὀγδοήκοντα καὶ ἓξ χιλίαις ἑκατόν τε. Ε recentissimis
Nicolai‘des Cretensis *) vir sagacissimuS, ·ubi duce Boeotia castra Graecorum
quali fuisse debeamus arbitrari ingeniose explicuit, 'etiamsi et ipse quatuor omnes
ordinibus disposuit, tamen, quo aptius inter se membra composita sint, Phylacenses
ex quarto demptos ordine primi loco quinto collocavit. Iam quoteni in quaque
navi socii insuerint quaerenti triplex respondendi via aperitur. Et Homerus qui·
dem praeter Boeotorum naves, quas centenos vicenos complexas esse ait, atque
Thaumaciensium, quibus quinquagenos dedit, de reliquorum numero prorsus
tacuit. Qua ex re si quis quinquagenos tantum in illis quoque fuisse collegerit,
quae post Thaumaciensium recensentur, reliquis omnibus vicenos et centenos: hos
inveniet numeros:

1017 >< 120 = 122,040
169 >< 50 = 8450

130,490
Contra si quis poetae sic verba accipiat, ut 120 maximum omnium, 50 mi-
nimum indicare numerum credat: numero inter hos intermedio 85 posito dicat
omnibus fuisse 85 >< 1186 = i. e. ad 100,810. Et hoc quidem propius a veri—
tate abesse ex Odyssea cum Iliade comparata magis etiam apparebit. Cephal-
lenum naves ut in Boeotia ita in Odyssea quoque (ι, 159) duodecim nume-

 

*) Topoyraphie et plan strateiyique de l’ Iliade. Paris 1867 avec une carte, P. 270. Vide
pag. 131 sequ.

 

