. Et Hahnius quidem, sagacissimus Troadis perscrutator, quamvis cum Forch-
hammero Nicola'ide *) multis aliis Pergamum in Balidagio, in Bunarb’aschi
(Μπουνάρμπασι *) Troiam fuisse sitam sibi persuaserit, vix unquam tantae ampli-
tudinis urbem, quantam carmina Homeri videntur ostendere, illic esse potuisse
concessit3 ne plus quidem quam duo milia incolarum Schliemannus **). Unde hic
inepte ait omnes iudicare qui alio loco Troiam esse collocatam perhibeant quam in
monte Hissarlik.

Ex iis autem quibus Schliemannus sententiam tuetur causis cum plerae-
que quod sciam refutatae iam ab Hahnio aliisque sint (inte-r quos ne prius Ludov.
quoque Hasperum ***) virum amplissimum nominarem, casu quodam summopere
iam doleo esse effectum), haec maxime speciosa mihi videtur, quod, quanquam
Troiae campum a Iove totum e Gargaro conspectum fuisse poe‘ta dicit, tamen e
Bunarbasianis clivis Idae cacumina omnino conspici posse negat. Quod ille quo
iure dixerit, viri>regi0num illarum periti videbunt. Esto tamen, nec ex Ida clivus
ille Balidagio proximus nec e Bunarbaschi Ida conspicitur a mortalibus: quid quaeso
quominus conspexerint impedivit deos? Quos quidem modo maioribus ab Homero
modo minoribus describi corporibus praeditos pueris etiam decantatum. Quaprop-
ter nisi, ne risum moveremus in his quoque rebus decempeda utendo, ‘verendum
esset: sicut Mars, dicerem, vulneratus plethra corpore tegebat septem, ita nos
quoque Iovis saltem 216 metrorum proceritatem fuisse fingamus oportet; quae si
summo Gargari vertici (1752 mtr.) addiderimus, ex 2000 fere metr. altitudine
despectasse deum inveniemus. Ex qua in Balidagium 280 inde stadiis distantem
si posse despici viri trigonometriae periti negabunt (nec nisi montes e regione
Balidagii in altera Scamandri ripa sitos emensi concedere poten-uno: ut utique
campum potuerit intueri, Iovem patrem ὅο κράτος ἐστὶ μέγιστον a poeta nonnullis
etiam plethris auctum esse dicemus.

Quod vero ne ipsum quidem Balidagium Pergamo suffecisse Schliemannus
ait, id ne nos moretur, nunc quidem satis habentes rem obiter tangere, cum spa-
tium 999 mtr. quadr. (areas quas vocant decem) Ithacensibus Ulixis aedibus suf-
fecisse dixerit, Balidagianam aream (100 lat. 190 long,) decem et septem vel un-
deviginti eiusdem amplitudinis domibus satis fuisse concedere debere illum ipsum
contendimus. Nec plura postulamus; namque poetam semper ulna vel regia vel
metrica utentem descripsisse Priami aedes, quis est qui credat!

Quo posito concessoque, iam ne Bunarbasianos quidem clivos multo minores
esse quam qui amplitudini in usum urbis postulatae respondeant, facile monstra-
bitur. Hahnius enim et Schliemannus‚ ut Hectoris Achillisque circa urbem ambitum
imitarentur, ambientes eam quae fertur urbis aream, post duas hic horas, ille

 

 

²⁸¹) Ita scribit N. Paranieas in ea qua rogumTroianorum inventum a se demonstravit epistula
(Νὲα Πανδώρα, Ἀθήν. 1860 pag. 264).

**) Cf. librum supra dictum in examen vocatum a B. Giseke in Leutschiani Philologi in·
dice Jan. 1870 p. 35 sequ„ nee non epistulas in ephemeride Augustam divulgatus, v. supra p- 3·

***) Beitraye zur Topoyraphie der homeri-sehon Ilias. Brandenburgi 1867 (programma)-

 

